<!DOCTYPE HTML>
<html>
<head>
	<meta http-equiv="content-type" content="text/html" charset="utf-8"/>
	<meta name="author" content="Freiler Béla" />

	<title>Címtelen 1</title>
</head>

<body>

<p style="text-align: justify;"><strong>Tudod, mit jelent a MILF és a MILF Hunting kifejezés? Biztosan vannak köztetek olyanok, akik már hallottak róla, de olyanok is, akik el sem tudják képzelni, mit jelenthet ez a mozaikszó. A MILF azaz "Mother I Like to Fuck" egy angol rövidítés, magyarul finoman fordítva 'kívánatos anyukát' jelent.</strong></p>
<p style="text-align: justify;"> </p>
<p style="text-align: justify;">Manapság a fiatal, 16-28 éves pasik túlnyomó része nem utasítana vissza egy rendesen karbantartott 30-50-es hölgyet. A kalandvágyó fiataloknak igenis van lehetősége beleakadni egy-egy "fekete özvegy" hálójába. Persze, pénzért mindent lehet, de a történet itt kettéválik.</p>
<p style="text-align: justify;">Az senkinek sem meglepő, hogy a legősibb szakma elhivatott képviselői között is akad jó pár, aki a harmadik, negyedik x-en is túl van. Ez mindig is így volt, és soha nem is lesz másképp. Azonban napjainkban egyre gyakrabban fordul elő, hogy bármiféle anyagi ellenszolgáltatás nélkül is kapcsolatba kerülhet valaki egy csinos anyukával. Közösségi oldalak, chatprogramok, webkamera, társkeresők - elég széles ahhoz a paletta, hogy mindenki találjon magának egy-két zamatos, "érett gyümölcsöt".</p>
<p style="text-align: justify;">Ha jobban belegondolunk, a jelenséget már évekkel ezelőtt láthattunk egy  tini-vígjátékban, az  Amerikai pitében. Nem, nem most nem a pités fiú lesz a lényeg, hanem Stiffler mamája! A történet hasonló volt, mint a való életben. A baráti társaságból az egyik srác kapott az alkalmon, és egy billiárdasztalon óriásit szexelt a szilikoncicis anyukával. Ez a MILF kultuszban sincs másképp, hiszen a fiatal hímek nem komoly kapcsolatot keresnek az ilyen hölgyek körében, pusztán könnyed kikapcsolódást, szexet.</p>
<p style="text-align: justify;">Tehát mitől is lesz valaki MILF? Először is legalább 35 éves, csinos, ápolt, erőteljes szexuális kisugárzással rendelkezik, és ami a legfontosabb, hogy kedvelje a nála jóval fiatalabb hímnemű egyedeket. Bizonyára most sok hölgytársam töri a fejét azon, hogy mi történt a világgal, hiszen minden arról szólt eddig, hogy a pasik a zsenge 18-25 éves korosztályból válogatnak. Először is, egy 40 év körüli nő, főleg ha már elvált, nem valószínű, hogy egyből élete nagy szerelmét keresi. Fontos szempont lehet, hogy a fiatalabb korosztállyal ellentétben az érettebb nők nem támasztanak akkora elvárásokat, és nem is olyan hisztisek, mint fele annyit megélt nőtársaik. Ők már kiélték magukat, nem akarnak állandóan bulizni, csak egy kicsit lazítani valakivel.</p>
<p style="text-align: justify;">Az egyik legfontosabb pluszpont azonban, ami az idősebb korosztály mellett szól, nem más, mint "a rutin meg az évek". Azok a férfiak, akik már létesítettek szexuális kapcsolatot náluk jóval idősebb nőkkel, egybehangzóan azt állítják, hogy ők többet tudnak, volt idejük elég tapasztalatot szerezni.</p>
<p style="text-align: justify;">Ahogy azt már említettem, ezen a vonalon szigorúan anyagi ellenszolgáltatás nélkül zajlanak az események, ezért a hölgyek részéről érdekes kérdés lehet a helyszín. Sok olyan nő van, akinek a státuszából, esetleg az ismeretségi köréből adódóan nem lenne hasznos, ha lebuknának egy gyertyafényes vacsora közben egy 20 éves sráccal. Aztán az sem túl jó, ha a szomszéd Erzsi néni szétkürtöli a fél kerületben, hogy kivel, hol, mikor látott minket. Az ilyen párok számára nagy segítséget jelentenek az úgynevezett titkos házak, melyből az első ilyen kishazánkban több mint egy éve alakult.</p>
<p style="text-align: justify;">Bizony, a MILF-jelenség hazánkban is jócskán felütötte már a fejét, gondoljunk csak a különböző férfimagazinok címlapján pózoló Zalatnay Cinire, Liptai Claudiára és társaikra, és nem lehet véletlen, hogy ezeket a lapszámokat pillanatok alatt elkapkodta a hazai publikum.</p>
<div style="border: 2px solid pink; padding: 10px; text-align: justify;"><span style="font-size: 14pt; border-bottom: 5px;"><strong>Csides Kata szexuálpszichológus szakértőnk véleménye:</strong></span><br />Hát igen, az a bizonyos rutin... Egy 35-40 éves hölgy már nagyon tudja, mit akar az ágyban. Ismeri a saját testét, és ki meri fejezni a kívánságait. Valóban élvezi a szexet, és nem Aida nagybelépőjét adja elő a lepedőn, kamuból. Ma már a férfiak jelentős hányada meg tudja különböztetni, hogy mikor van orgazmusa egy nőnek és mikor nincs. Bár a fiatalok is nagyon "bevállalósak" manapság, de a lányok orgazmushiánya nagyon zavarja a pasikat. (A legtöbb segítségkérés e témában érkezik hozzám.) Az említett korosztálynak - van orgazmusa. Mindenre vevők, és nem akarnak házasságot, gyereket, csak egy laza kapcsolatra, testi örömökre vágynak. Beérnek a nők, és ezt imádják a férfiak. Ezek soha nem komoly kapcsolatok, és nem is tartanak sokáig. Nincs felelősség és nincs elköteleződés. Egy 50 éves férfi mellett egy 20 éves nőt elfogad a társadalom. Az mennyivel jobb?</div>

</body>
</html>

